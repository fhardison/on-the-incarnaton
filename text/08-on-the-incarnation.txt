8.1 Τούτου δὴ ἕνεκεν ὁ ἀσώματος καὶ ἄφθαρτοςκαὶ ἄυλος τοῦ Θεοῦ Λόγος παραγίνεται εἰς τὴν ἡμετέραν χώραν, οὔτι γε μακρὰν ὧν πρότερον· οὐδὲνγὰρ αὐτοῦ κενὸν ὑπολέλειπται τῆς κτίσεως μέρος,πάντα δὲ διὰ πάντων πεπλήρωκεν αὐτὸς συνὼν τῷἑαυτοῦ Πατρί’ ἀλλὰ παραγίνεται συγκαταβαίνων τῇεἰς ἡμᾶς αὐτοῦ φιλανθρωπίᾳ καὶ ἐπιφανείᾳ. Καὶἰδὼν τὸ λογικὸν ἀπολλύμενον γένος, ναὶ τὸν θάνατονκατ᾽ αὐτῶν βασιλεύοντα τῇ φθορᾷ" ὁρῶν δὲ καὶτὴν ἀπειλὴν τῆς παραβάσεως διακρατοῦσαν τὴν καθ᾽ἡμῶν φθορὰν, καὶ ὅτι ἄτοπον ἦν πρὸ τοῦ πληρωθῆναι τὸν νόμον λυθῆναι· ὁρῶν δὲ καὶ τὸ ἀπρεπὲς ἐντῷ συμβεβηκότι, ὅτι ὧν αὐτὸς ἣν δημιουργὸς, ταῦταπαρηφανίζετο. ὁρῶν δὲ καὶ τὴν τῶν ἀνθρώπωνὑπερβάλλουσαν κακίαν, ὅτι κατ᾽ ὀλίγον καὶ ἀφόρητοναὐτὴν ηὔξησαν καθ᾽ ἑαυτῶν· ὁρῶν δὲ καὶ τὸ ὑπεύθυνον πάντων τῶν ἀνθρώπων πρὸς τὸν θάνατον· ἐλεήσας τὸ γένος ἡμῶν, καὶ τὴν ἀσθένειανἐμῶν οἰκτειρήσας, καὶ τῇ φθορᾷ ἡμῶν συγκαταβὰς,καὶ τὴν τοῦ θανάτου κράτησιν οὐχ ἐνέγκας, ἵναμὴ τὸ γενόμενον ἀπόληται, καὶ εἰς ἀργὸν τοῦ Πατρὸς τὸ εἰς ἀνθρώπους ἔργον αὐτοῦ γένηται, λαμβάνει ἑαυτῷ σῶμα, καὶ τοῦτο οὐχ ἀλλότριον τοῦἡμετέρου. Οὐ γὰρ ἁπλῶς ἠθέλησεν ἐν σώματι γενέσθαι, οὐδὲ μόνον ἤθελε φανῆναι· ἐδύνατο γὰρ, εἰμόνον ἤθελε φανῆναι, καὶ δι᾿ ἑτέρου κρείττονος τὴνθεοφάνειαν αὑτοῦ ποιήσασθαι· ἀλλὰ λαμβάνει τὸἡμέτερον, καὶ τοῦτο οὐχ ἀπλῶς, ἀλλ᾽ ἐξ ἀκράντου καὶ ἀμιάντου, ἀνδρὸς ἀπείρου Παρθένου,καθαρὸν καὶ ὄντως ἀμιγὲς τῆς ἀνδρῶν συνουσίας.Αὐτὸς γὰρ δυνατὸς ὧν καὶ δημιουργὸς τῶν ὅλων, ἐντῇ Παρθένῳ κατασκευάζει ἑαυτῷ ναὸν τὸ σῶμα, καὶἰδιοποιεῖται τοῦτο ὥσπερ ὄργανον, ἐν αὐτῷ γνωριζόμενος καὶ ἐνοικῶν· καὶ οὕτως ἀπὸ τῶν ἡμετέρωντὸ ὅμοιον λαβὼν, διὰ τὸ πάντας ὑπευθύνους εἶναιτῇ τοῦ θανάτου φθορᾷ, ἀντὶ πάντων αὐτὸ θανάτῳπαραδιδοὺς, προσῆγε τῷ Πατρὶ, καὶ τοῦτο φιλανθρώπως ποιῶν, ἵνα, ὡς μὲν πάντων ἀποθανόντων ἐναὐτῷ, λυθῇ ὁ κατὰ τῆς φθορᾶς τῶν ἀνθρώπων νόμος, ἅτε δὴ πληρωθείσης τῆς ἐξουσίας ἐν τῷ κυριακῷ σώματι, καὶ μηκέτι χώραν ἔχοντος κατὰ τῶνὁμοίων ἀνθρώπων ὡς δὲ εἰς φθορὰν ἀναστρέψανταςτοὺς ἀνθρώπους πάλιν εἰς τὴν ἀφθαρσίαν ἐπιστρέψῃ,καὶ ζωοποιήσῃ τούτους ἀπὸ τοῦ θανάτου, τῇ τοῦσώματος ἰδιοποιήσει καὶ τῇ τῆς ἀναστάσεως χάριτιτὸν θάνατον ἀπ᾽ αὐτῶν ὡς καλάμην ἀπὸ πυρὸς ἐξαφανίζων.